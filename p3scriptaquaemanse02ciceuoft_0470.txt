M. TULLI CICERONIS
PRO M. MARCELLO ORATIO.

⁸ ARGUMENTUM.

Μ. Claudius Marcellus M. filius consul anno p. u. o.
703 cum Ser. Sulpicio Rufo iis rebus omnibus, quas C. Caesar,
cum esset in Gallia, a senatu postulavit, sese opposuerat eius-
que consilia secus etiam, ac voluit collega eius, impediverat¹
ut neque C. Caesari imperium prorogaretur neque eius ab·
sentis ratio comitiis consularibus haberetur neque colonis,
quos C. Caesar Novum Comum deduxerat, ius suum maneret,
quibus rebus omnibus vehementer C. Caesaris animus offensus
erat. Exorto autem ipso civili bello Cn. Pompei castra secu-
tus in acie Pharsalica contra Caesarem pugnaverat. Post
Mytilenas se contulerat, ut otiosus litteris operam navaret.
Frustra amici, reditum ut ei concederet, a C. Caesare flagi-
taverunt. Post cum Caesar ex Africa redisset anno p. u. c.
708, C. Marcellus, M. Marcelli frater, reditum fratri ab eo im-
petravit. Fecerat enim hoc senatus, ut, cum a L. Pisone
mentio esset facta de Marcello, et cum C. Marcellus se ad
Caesaris pedes abiecisset, cunctus consurgeret et ad Caesarem
supplex accederet. Hic dies M. Ciceroni ita pulcher visus
erat, ut speciem aliquam videretur videre quasi reviviscentis
rei publicae. Itaque cum omnes fere ante eum rogati sen—
tentiam gratias Caesari egissent, ipse quoque Cicero pluribus
verbis egit Caesari gratias, quam actionem gratiarum, qua.
diuturni in senatu silentii finem fecerat, postea conscripsit
orator, ut fere solebat facere, conscriptamque edidit. Nec-
videtur ullo modo dubitari posse, quin haec ipsa, quae infra
legitur, oratio ea ipsa gratiarum actio sit, quae non solum
multis grammaticorum locis et notationibus laudatur, verum
etiam ipsa auctoritatem Tullianae eloquentiae videtur prae
se ferre. — M. autem Marcellus diutius Mytilenis moratus

