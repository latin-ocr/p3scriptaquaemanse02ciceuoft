136

137

138

60 PRO P. SESTIO ORATIO.

Sed ut extremum habeat aliquid oratio mea, et ut
ego ante dicendi finem faciam quam vos mei tam
attente audiendi, concludam illud de optimatibus eorum-
que principibus ac rei publicae defensoribus vosque,
adulescentes, et qui nobiles estis, ad maiorum vestro· 5
rum imitationem excitabo, et qui ingenio ac virtute
nobilitatem potestis consequi, ad eam rationem, in
qua multi homines novi et honore et gloria floruerunt,
cohortabor. Haec est una via, mihi credite, et laudis
et dignitatis et honoris, a bonis viris sapientibus et ιο
bene natura constitutis laudari et diligi, nosse di-
scriptionem civitatis a maioribus nostris sapientissime
constitutam, qui cum regum potestatem non tulissent,
ita magistratus annuos creaverunt, ut consilium sena—
tus rei publicae praeponerent sempiternum, deligeren- 15
tur autem in id consilium ab universo populo aditusque
in illum summum ordinem omnium civium industriae
ac virtuti pateret. Senatum rei publicae custodem,
praesidem, propugnatorem conlocaverunt3 huius ordinis
auctoritate uti magistratus et quasi ministros gravis- 20
simi consilii esse voluerunt, senatum autem ipsum proxi-
morum ordinum splendorem confirmare, plebis liber—
tatem et commoda tueri atque augere voluerunt. Haec
qui pro virili parte defendunt, optumates sunt, cuius-
cumque sunt ordinis3 qui autem praecipue suis cervi· 25
cibus tanta munia atque rem publicam sustinent, hi
semper habiti sunt optumatium principes auctores et
conservatores civitatis Huic hominum generi fateor,
ut ante dixi, multos adversarios, inimicos, invidos esse,
multa proponi pericula, multas inferri injurias, magnos 30
esse experiundos et subeundos labores3 sed mihi omnis
oratio est cum virtute, non cum desidia, cum digni-
tate, non cum voluptate, cum iis, qui sc patriae, qui
suis civibus, qui laudi, qui gloriae, non qui somno
et conviviis et delectationi natos arbitrantur, Nam, 35
si qui voluptatibus ducuntur et se vitiorum inlecebris
et cupiditatium lenociniis dediderunt, missos faciant

