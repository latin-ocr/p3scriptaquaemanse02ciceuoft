Μ. TULLI clcnssoms

PRO REGE DEIOTARO AD C. CAESAREM
ORATIO.

§ARGUMENTUM

Deiotarus, Gallograeciae sive Galatiae tetrarches, quod
summa fide ad populum Romanum sese applicaverat, a Cn.
Pompeio Armeniae minoris regno donatus et a senatu rex
appellatus erat. Sed cum bello civili inter Cn. Pompeium et
C. Caesarem exorto Pompei partes secutus esset, Caesar bello
Alexandrino composito in Asiam profectus Pharnace, Ponti
rege, superato Deiotarum regno Armeniae multavit, partem
possessionum et nomen regium reliquit. Sed etiam domesticae
inimicitiae fuerunt Deiotaro cum genero suo, Saocondario,
eiusque filio, nepote Deiotari, Castore, qui eum Romae apud
C. Caesarem dictatorem anno p. u. e. 709 Q. Fabio Maximo
C. Trebonio coss. suffectis reum fecerunt, quod ipsi C. Caesari
apud se, cum esset in Asia devicto Pharnace, deversanti in-
sidias parasset, eamque accusationem quasi testis sceleris
Phidippus, medicus Deiotari, ab eius legatis Romam missis
perfidiae causa abductus adiuvit. Legati regis, qui in fide
permanserant, causam ad M. Ciceronem detulerunt, veterem
hospitem atque amicum Deiotari, qui eum apud C. Caesarem
intra domesticos parietes hae oratione defendit.

1 Cum in omnibus causis gravioribus, C. Caesar, ·

initio dicendi commoveri soleam vehementius, quam
videtur vel usus vel aetas mea postulare, tum in hac
causa ita me multa perturbant, ut, quantum mea fides
studii mihi adferat ad salutem regis Deiotari defenden- 5

