282 PRO T. ANNIO MILONE ORATIO.

Ῑ Etsi vereor, iudices, ne turpe sit pro fortissimo

viro dicere incipientem timere minimeque deceat, cum
Τ. Amiius ipse magis de rei publicae salute quam de
sua perturbetur, me ad eius causam parem animi
magnitudinem afferre non posse, tamen haec novi iudicii ⁵
nova forma terret oculos, qui quocumque inciderunt,
consuetudinem fori et pristinum morem iudiciorum
(2) requirunt. Non enim corona consessus vester cinctus
est, ut solebat, non usitata frequentia stipati sumus,
anon illa praesidia, quae pro⁴ templis omnibus cernitis, 1⁰
etsi contra vim collocata sunt, non afferunt tamen
[oratori] aliquid, ut in foro et in iudicio, quamquam
praesidiis salutaribus et necessariis saepti sumus, tamen,
ne non timere quidem sine aliquo timore possimus.
Quae si opposita. Miloni putarem, cederem tempori, 15
iudices, nec inter tantam vim armorum existimarem
esse orationi locum. Sed me recreat et reficit Cn.
Pompei, sapientissimi et iustissimi viri, consilium, qui
profecto nec iustitiae suae putaret esse, quem reum
sententiis iudicum tradidisset, eundem telis militum 20
dedere nec sapientiae temeritatem concitatae multitu-
3dinis auctoritate publica armare. Quam ob rem illa
arma, centuriones, cohortes non periculum nobis, sed
praesidium denuntiant, neque solum ut quieto, sed
etiam ut magno animo simus hortantur neque auxi· 2⁵
lium modo defensioni meae, verum etiam silentium
pollicentur. Reliqua vero multitudo, quae quidem est
civium, tota nostra est, neque eorum quisquam, quos
undique intuentis, unde aliqua fori pars aspici potest,
et huius exitum iudicii expectantis videtis, non cum ³⁰
virtuti Milonis favet, tum de se, de liberis suis, de
2 patria, de fortunis hodierno die decertari putat. Unum
genus est adversum infestumque nobis eorum, quos
P. Clodi furor rapinis et incendiis et omnibus exitiis
publicis pavit3 qui hesterna etiam contione incitati 3⁵
sunt, ut vobis voce praeirent, quid iudicaretis. Quo-
rum clamor si qui forte fuerit, admonere vos debebit,

