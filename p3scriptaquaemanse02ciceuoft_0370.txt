21
51

222 PRO CN. PLANCIO ORATIO.

aut si gravitatis esse putasses tuae, quod multi no-
biles saepe fecerunt, ut, cum minus valuissent suffra-
giis, quam putassent, postea prolatis comitiis proster-
nerent se et populo Romano fracto animo atque humili
supplicarent, non dubito, quin omnis ad te se conÎ‡ 5
versura fuerit multitudo. Numquam enim fere nobi-
litas, integra praesertim atque innocens, a populo
Romano supplex repudiata est. Sed si tibi gravitas
tua et magnitudo animi pluris fuit, sicuti esse debuit,
quam aedilitas, noli, cum habeas id, quod malueris, 10
desiderare id, quod minoris putaris. Equidem pri-
mum, ut honore dignus essem, maxime semper laboravi,
secundo loco, ut existimarer, tertium mihi fuit illud,
quod plerisque primum est, ipse honos, qui iis deni-
que debet esse iucundus, quorum dignitati populus15
Romanus testimonium, non beneficium ambitioni dedit.
Quaeris etiam, Laterensis, quid imaginibus tuis,
quid ornatissimo atque optimo viro, patri tuo, respon-
deas mortuo. Noli ista meditari atque illud cave
potius, ne tua ista querella dolorque nimius ab illis 20
sapientissimis viris reprehendatur. Vidit enim pater
tuus Appium Claudium, nobilissimum hominem, vivo
fratre suo, potentissimo et clarissimo civi, C. Claudio,
aedilem non esse factum et eundem sine repulsa
factum esse consulem, vidit hominem sibi maxime 25
coniunctum, egregium virum, L. Volcatium, vidit M.
Pisonem ista in aedilitate offensiuncula accepta summos
a populo Romano esse honores adeptos. Avus vero
tuus et P. Nasicae tibi aediliciam praedicaret repul-
sam, quo cive neminem ego statuo in hac re pu- 30
blica fortiorem, et O. Mari, qui duabus aedilitatis ac-
ceptis repulsis septiens consul est factus, et L.
Caesaris, Cn. Octavi, M. Tulli, quos omnes scimus

saedilitate praeteritos consules esse factos. Sed quid

ego aedilicias repulsas colligo? quae saepe eius modi 35
habitae sunt, ut iis, qui praeteriti essent, benigne a
populo factum videretur. Tribunus militum L. Phi-

