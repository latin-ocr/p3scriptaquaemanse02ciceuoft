M. TULLI CICERONIS
PRO M. CAELIO ORATIO.

ARGUMENTUM.

M. Caelius Rufus, adulescens optimis studiis et litteris a
prima adulescentia deditus, quamquam ipse non satis conti-
nens ac moderatus, immo libidinosus ac luxuriosus erat, tamen
accusando gratiam a populo mereri et honores giadatim con-
sequi studuit. Accusaverat autem primum C Antonium, Cice-
ronis in consulatu colleg am, maiestatis crimine eumque con-
demnaverat, deinde L. Sgempronium Atratinum patrem in ius
vocaverat de ambitu nec tamen perfecerat eius damnationem.
Tum anno u. 0. 698 curn L. Atratinum iterum iudicio persequi
vellet, ipse a L. Sempronio Atratino filio apud praetorem Cn.
Domitium Calvinum de vi accusatus est lege, ut videtur, Lu-
tatia, quod Neapoli seditiones contra rem publicam movisset,
quod in Pallae cuiusdam bonis male versatus esset, quod
Puteolis legatos Alexandrinos pulsasset, maxime vero, quod
pecuniam a Clodia, sorore P. Clodi, Ciceronis inimici, cuius
impulsu L. Atratinus haec omnia agere dicebatur, quod illa
se a M. Caelio desertam esse moleste ferret, mutuam cepisset,
quam daret servis L. Luccei, ut Dio, legationis Alexandrinae
princeps, necaretur, denique quod ipsius Clodiae tollendae
causa venenum parasset. L. Atratino, cuius accusationem
orando adiuvit etiam L. Herennius Balbus, respondit primum
ipse M. Caelius, tum M. Crassus, qui de seditionibus Nea-
politanis, de Alexandrinorum pulsatione Puteolana, de bonis
Pallae dixit, et M. Cicero, cui potissimum de morte Dionis et
de veneno câ€™ontra Clodiam parato dicendum erat totaque causa
peroranda, id quod hac msa, quae infra legitur, oratione fecit.
Constat autem M. Caelium hoc iudicio absolutum esse.

 

1

Si quis, iudices, forte nunc adsit ignarus legum,
iudiciorum, consuetudinis nostrae, miretur profecto,
quae sit tanta atrocitas huiusce causae, quod diebus

