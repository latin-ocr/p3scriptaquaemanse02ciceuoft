CAP. 56—58 g 119—123. 53

Iam illa quanto cum gemitu populi Romani ab eodem 57
paulo post in eadem fabula sunt acta!

Ο pater —-

Me, me ille absentem ut patrem deplorandum putabat,
5 quem Q. Catulus, quem multi alii saepe in senatu

patrem patriae nominarant. Quanto cum fletu de

illis nostris incendiis ac ruinis, cum patrem pulsum,

patriam adflictam deploraret, domum incensam ever-

samque, sic egit, ut, demonstrata pristina fortuna
10 cum se convertisset:

Haec omnia vidi inflammari

fletum etiam inimicis atque invidis excitaret! Pro di 122
immortales! quid? illa quem ad modum dixit idem!
ν quae mihi quidem ita et acta et scripta videntur esse,
15 ut vel a Q. Catulo, si revixisset, praeclare posse dici
viderentur, is enim libere reprehendere et accusare
populi non numquam temeritatem solebat aut errorem
senatus: >
O ingratifici Argivi, inmunes Graii inmemo-
20 res benefici!
Non erat illud quidem verum3 non enim ingrati, sed
miseri, quibus reddere salutem, a quo acceperant, non
liceret, nec unus in quemquam umquam gratior quam
'm me universi3 sed tamen illud scripsit disertissimus
25 poeta pro me, egit fortissimus actor, non solum optu-
mus, de me, cum omnes ordines demonstraret, sena-
tum, equites Romanos, universum populum Romanum
accusaret:

Exulare sinitis, sistis pelli, pulsum patimini!

30 Quae tum significatio fuerit omnium, quae declaratio

voluntatis ab universo populo Romano in causa ho-

minis non popularis, equidem audiebam, existimare
facilius possunt, qui adfuerunt.

Et quoniam huc me provexit oratio, histrio casum 53
35 meum totiens conlacrumavit, cum ita dolenter ageret 123

