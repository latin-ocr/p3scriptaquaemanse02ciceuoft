278 PRO T. ANNIO MILONE ORATIO.

Deinde Τ. Munatius Plancus tribunus pl. produxerat in
contionem M. Aemilium Philemonem, notum hominem, libertum
M. Lepidi. Is se dicebat pariterque secum quattuor liberos
homines iter facientes supervenisse, cum Clodius occideretur,
et ob id cum proclamassent, abreptos et per duos menses in
villa Milonis praeclusos fuisse3 eaque res seu vera seu falsa
magnam invidiam Miloni contraxerat. Itemque Munatius et
Pompeius tribuni pl. in rostra produxerant triumvirum capita-
lem eumque interrogaverant, an Galatam, Milonis servum,
caedes facientem deprehendisset. Ille dormientem in taberna
pro fugitivo prehensum et ad se perductum esse responderat.
Denuntiaverant tamen triumviro, ne servum remitteret. Sed
postera die Caelius tribunus pl. et Q. Manilius Cumanus
collega eius ereptum e domo triumviri servum Miloni reddi-
derant. Haec, etsi nullam de his criminibus mentionem fecit
Cicero, tamen, quia ita compereram, putavi exponenda. Inter
primos et Q. Pompeius et C. Sallustius et T. Munatius Plancus
tribuni pl. inimicissimas contiones de Milone habebant, invi-
diosas etiam de Cicerone, quod Milonem tanto studio defen-
deret, eratque maxima pars >multitudinis infensa non solum
Miloni, sed etiam propter invisum patrocinium Ciceroni
Postea Pompeius et Sallustius in suspicione fuerunt redisse in
gratiam cum Milone ac Cicerone. Plancus autem infestissime
perstitit atque in Ciceronem quoque multitudinem instigavit,
Pompeio autem suspectum faciebat Milonem ad perniciem
eius comparari vim vociferatus; Pompeiusque ob ea saepius
querebatur sibi quoque fieri insidias, et id palam, ac maiore
manu se armabat. Dicturum quoque diem Ciceroni Plancus
ostenderat, postea autem Q. Pompeius idem minitatus erat.
Tanta tamen constantia ac fides fuit Ciceronis, ut non populi
a se alienatione, non Cn. Pompei suspicionibus, non periculo ’
futurum, ut sibi dies ad populum diceretur, non armis, quae
palam in Milonem sumpta erant, deterreri potuerit a defen-
sione eius, cum posset omne periculum suum et offensionem
inimicae sibi multitudinis declinare, redimere autem Cn.
Pompei animum, si paulum ex studio defensionis remisisset.

Perlata deinde lege Pompeia, in qua id quoque scriptum
erat, ut quaesitor suffragio populi ex iis, qui consules fuerant,
crearetur, statim comitia habita, creatusque erat L. Domitius
Ahenobarbus quaesitor. Album quoque iudicum, qui de ea
re iudicarent, Pompeius tale proposuit, ut numquam neque
clariores viros neque sanctiores propositos esse constaret.
Post quod statim nova lege Milo postulatus est a duobus
Appiis Claudiis adulescentibus isdem, a quibus antea familia
eius fuerat postulata, itemque de ambitu ab isdem Appiis, et
praeterea de vi a Q. Patulcio et L. Cornificio, de sodaliciis a

 

