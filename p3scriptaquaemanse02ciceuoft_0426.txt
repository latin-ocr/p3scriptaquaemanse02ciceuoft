276 PRO T. ANNIO MlLONE ORATIO.

curia flagravit et item Porcia basilica, quae erat ei iuncta,
ambusta est. Domus quoque M. Lepidi interregis (is enim
magistratus curulis erat creatus) et absentis Milonis eadem
illa Clodiana multitudo oppugnavit, sed inde sagittis repulsa
est. Tum fasces ex luco Libitinae raptos attulit ad domum
Scipionis et Hypsaei, deinde ad hortos Cn. Pompei clamitans
eum modo consulem, modo dictatorem.

Incendium curiae maiorem aliquanto indignationem civi-
tatis moverat quam interfectio Clodi. Itaque Milo, quem
opinio fuerat ivisse in voluntarium exilium, invidia adver-
sariorum recreatus nocte ea redierat Romam, qua incensa
crat curia, petebatque nihil deterritus consulatum; aperte quo-
que tributim in singulos milia assium dederat. Contionem
ci post aliquot dies dedit M. Caelius tribunus pl. atque ipse
etiam causam eius egit ad populum. Dicebant uterque Miloni
a Clodio factas ess'e insidias.

Fiebant interea alii ex aliis interreges, quia comitia con-
sularia propter eosdem candidatorum tumultus et easdem
manus armatas haberi non poterant. Itaque primo factum
erat S. C., ut interrex et tribuni pl. et Cn. Pompeius, qui
pro cos. ad urbem erat, viderent, ne quid detrimenti res
publica caperet, dilectus autem Pompeius tota ltalia haberet.
Qui cum summa celeritate praesidium comparasset, postula-
verunt apud eum familiam Milonis, item Faustae uxoris eius
exhibendam duo adulescentuli, qui Appii Claudii ambo appella-
bantur, qui filii erant C. Claudi, qui frater fuerat Clodi, et ob
id illi patrui sui mortem velut auctore fratre persequebantur.
Easdem Faustae et Milonis familias postulaverunt duo Valerii,
Nepos et Leo, et L. Herennius Balbus. P. Clodi quoque fa-
miliam et comitum eius postulavit eodem tempore Caelius„
familiam Hypsaei et Q. Pompei postulavit ...... Adfuerunt
Miloni Q. Hortensius, M. Cicero, M. Marcellus, M. Calidius,
M. Cato, Faustus Sulla. Verba pauca Q. Hortensius fecit dixit-
que liberos esse eOS‚ qui pro servis postularentur; nam post
recentem caedem manu miserat eos Milo ,sub hoc titulo, quod
caput suum ulti essent. Haec agebantur mense intercalari.
Post diem tricesimum fere, quam erat Clodius occisus, Q.
Metellus Scipio in senatu contra M. Catonem conquestus est
de caede P. clodi; falsum esse dixit, quod Milo sic se defen·
deret ..... Clodium Aricinos decuriones alloquendi gratia
abisse profectum cum sex ac viginti servis: Milonem subito*
post horam quartam senatu misso cum servis amplius CCC
armatis obviam ei contendisse et supra Bovillas inopinantem
in itinere aggressum3 ibi P. Clodium tribus vulneribus acceptis
Bovillas pe1·latum; tabernam, in quam perfugerat, expugnatam
aMilone3 semianimem Clodium extractum ........ in via Appia

