486 IN M. ANTONIUM ΟΒ. PHIL. VIII. CAP. 11 ξ 32. 33.

cum partim e nobis ita timidi sint, ut omnem populi
Romani beneficiorum memoriam abiecerint, partim ita
a re publica aversi, ut se hosti favere prae se ferant,
legatos nostros ab Antonio despectos et inrisos facile
patiantur, legatum Antoni sublevatum velint. Hunc 5
enim reditu ad Antonium prohiberi negabant oportere
et in eodem excipiendo sententiam meam corrigebant.
Quibus geram morem. Redeat ad imperatorem suum
Varius, sed ea lege, ne umquam Romam revertatur.
Ceteris autem, si errorem suum deposuerint et cum 10
re publica in gratiam redierint, veniam et inpunitatem
dandam puto.

Quas ob res ita censeo: ‘Eorum, qui cum M. An-
tonio sunt, qui ab armis discesserint et aut ad G.
Pansam aut ad A. Hirtium consules aut ad D. 15
Brutum imperatorem, consulem designatum, aut ad
C. Caesarem pro praetore ante Idus Martias primas
adierint, iis fraudi *ne sit, quod cum M. Antonio
fuerint. Si quis eorum, qui cum M. Antonio sunt,
fecerit, quod honore praemiove dignum esse videatur, 20
uti O. Pansa A. Hirtius consules, alter ambove, si iis
videbitur, de eius honore praemiove primo quoque die
ad senatum referant. Si qui post hoc senatus con-
sultum ad Antonium profectus esset praeter L. Varium,
senatum existimaturum eum contra rem publicam fecisse? 2⁵

