286 PRO T. ANNIO MILONE ORATIO.

contiones, quibus cotidie meam potentiam invidiose
criminabatur, cum diceret senatum non, quod sentiret
sed, quod ego vellem, decernere. Quae quidem si
potentia est appellanda potius quam aut propter magna
in rem publicam merita mediocris in bonis causis
auctoritas aut propter hos officiosos labores meos non
nulla apud bonos gratia, appelletur ita sane, dum
modo ea nos utamur pro salute bonorum contra
13 amentiam perditorum. Hanc vero quaestionem, etsi
non est iniqua, numquam tamen senatus constituendam
putavit. Erant enim leges, erant quaestiones vel de
caede vel de vi, nec tantum maerorem ac luctum
senatui mors P: Clodi afferebat, ut nova quaestio
constitueretur. Cuius em'm de illo incesto stupro

10

iudicium decernendi senatui potestas esset erepta, de 15

eius interitu quis potest credere senatum iudicium
novum constituendum putasse? Cur igitur incendium
curiae, oppugnationem aedium M. Lepidi, caedem
hanc ipsam contra rem publicam senatus factam esse

decrevit? Quia nulla vis umquam est in libera civi- 20

tate suscepta inter civis non contra rem publicam.
14 Non enim est illa defensio contra vim umquam op-
tanda, sed non numquam est necessaria3 nisi vero aut
ille dies, quo Ti. Gracchus est caesus, aut ille, quo

Gaius, aut quo arma Saturnini [non], etiamsi e re publica 2⁵

oppressa sunt, rem publicam tamen non vulnerarunt.
SItaque ego ipse decrevi, cum caedem in Appia factam
esse constaret, non eum, qui se defendisset, contra
rem publicam fecisse, sed, cum inesset in re vis et

insidiae, crimen iudicio reservavi, rem notavi. Quodsi ³⁰

per furiosum illum tribunum senatui, quod sentiebat,
perficere licuisset, novam quaestionem nullam habere«
mus. Decernebat enim, ut veteribus legibus tantum
modo extra ordinem quaereretur. Divisa sententia

est postulante nescio quo; nihil enim necesse estas

omnium me flagitia proferre. Sic reliqua auctoritas
senatus empta intercessione sublata est.

