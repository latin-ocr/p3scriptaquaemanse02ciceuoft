304 PRO T. ANNIO MILONE ORATIO.

sermones et opiniones, sed non nullorum etiam im-
(63)peritorum‘? Negabant eum Romam esse rediturum.
63 Sive enim illud animo irato ac percito fecisset, ut

incensus odio trucidaret inimicum, arbitrabantur eum

tanti mortem P. Clodi putasse, ut aequo animo patria ⁵
careret, cum sanguine inimici explesset odium suum3
sive etiam illius morte patriam liberare voluisset, non
dubitaturum fortem virum, quin, cum suo periculo
salutem populo Romano attulisset, cederet aequo
animo legibus, secum auferret gloriam sempiternam, ¹⁰
vobis haec fruenda relinqueret, quae ipse servasset.

Multi etiam Catilinam atque illa portenta loqueban-

tur: ‘Erumpet, occupabit aliquem locum, bellum

patriae faciet.' Miseros interdum cives optime de
re publica meritos, in quibus homines non modo res ¹⁵
praeclarissimas obliviscuntur, sed etiam nefarias su·

64 spicantur! Ergo illa falsa fuerunt, quae certe vera
extitissent, si Milo admisisset aliquid, quod non posset

24 honeste vereque defendere.

(64) Quid? quae postea sunt in eum congesta, quae 20
quemvis etiam mediocrium delictorum conscientia
perculissent, ut sustinuit, di immortales! Sustinuit!
immo vero ut contempsit ac pro nihilo putavit, quae
neque maximo animo nocens neque innocens nisi for-
tissimus vir neglegere potuisset! Scutorum, gladio· 2⁵
rum, frenorum pilorumque etiam multitudo deprehendi
posse indicabatur3 nullum in urbe vicum, nullum
angiportum esse dicebant, in quo non Miloni con-
ducta esset domus, arma in villam Ocriculanam de-
vecta Tiberi, domus in clivo Capitolino scutis referta, 80
plena omnia malleolorum ad urbis incendia compara-
torum, haec non delata solum, sed paene credita, nec

65 ante repudiata sunt quam quaesita. Laudabam equi—
dem incredibilem diligentiam Cn. Pompei, sed dicam,
ut sentio, iudices. Nimis multa audire coguntur neque 3⁵
aliter facere possunt ii, quibus tota commissa est res
publica Quin etiam fuit audiendus popa Licinius

