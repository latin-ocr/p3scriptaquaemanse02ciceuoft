M. TULLI CICERONIS

IN M. ANTONIUM ORATIO PHILIPPICA
PRIMA.

ARGUMENTUM.

Interfecto Idibus Mart. C. Caesare M. Antonius, collega
eius in consulatu, sibi metuens non solum eo die latuit,
verum etiam texit aliquamdiu consilia sua simulatione ad
tempus accommodata. Postridie Idus actum est cum eo de
communi concordia per consulares viros3 post diem tertium,
qui fuit XVI Kal. Apr., in aedem Telluris convocato senatu
M. Cicero, quantum in ipso fuit, iecit fundamenta pacis dis-
cordiarumque memoriam omnem vetere Atheniensium exemplo
oblivione sempiterna delendam censuit. Quo die praeclare de
re publica locutus Antonius consequentibus etiam diebus non
dubia suae voluntatis argumenta dare visus est; misso parvo
filio pacis obside in Capitolium C. Cassium ipse, M. Brutum
Lepidus, pontifex maximus, alii alios ex interfeetmibus Caesa-
ris, qui post eius necem populi et Antoni maxime consulis
metu in Capitolium se contulerant cenae adhibuerunt. Sed
fictam personam sustinere diu nemo potest. Cum Caesarem
in libera civitate singulari potestate usum funere tamen
efferri placuisset, qui fons malorum omnium fuit (sic enim
tyrannum non fuisse iudicabat-ur, nam tyrannorum corpora
proiciebantur inhumata), laudavit eum de more M. Antonius
in foro commemoratisque rebus ab eo gestis maximisque erga
rem publicam meritis explicata demum cruenta veste, in qua
caesus erat, multis pugionum ictibus perfossa convertit ora·
tionem ad miserationem commovendam populumque iam dolore
incensum in eam iracundiam furoremque impulit, ut statim a.
funere ad domum Bruti et Cassi cum facibus accucurwrit,
unde aegre repulsus est. Brutus et Cassius vitato praesenti
periculo concitatae multitudinis vim timentes Antonique per-
fidiam iam satis experti Antium et Lanuvium aufugerunt eo
consilio, ut inde in provincias a senatu decretas proficisceren-
tur. Decreverat autem senatus, postridie quam e Capitolio

