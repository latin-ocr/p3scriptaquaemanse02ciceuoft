M. TULLI CICERONIS

IN M. ANTONIUM ORATIO PHILIPPICA
DECIMA.

ARGUMENTUM.

M. Iunio Bruto actis C. Caesaris Macedonia provincia, C.
Cassio Syria in annum p. u. c. 711 data erat, sed M. Antonius
consul cum P. Dolabella perfecerat, ut Brutus et Cassius iis
provinciis per senatus consultum excluderentur, P. vero Dola-
bellae Syria provincia cum imperio contra Parthos attribuere-
tur a populo, sibi a senatu Macedoniam provinciam impetra-
verat atque ita cum P. Dolabella clam transegerat, ut maxi-
mam partem etiam eius exercitus acciperet, quem Dola-
bella contra Parthos a populo acceperat. His rebus transactis
per populum tulit. ut sibi D. Brutus Galliam cisalpinam pro
Macedonia concederet, ipse autem imperinm in Macedonia re—
tineret. Cum autem D. Brutus Gallia cisalpina non cederet,
M. Antonius in senatu perfecit, ut C. Antonius praetor, frater
eius, Macedoniam provinciam acciperet, qui Q. Hortensio pro
praetore succederet. Interea M. Brutus et C. Cassius, ut
Roma abessent, Cretam et Cyrenas missi erant ad frumentum
coemendum. Illi profecti sunt, sed non id fecerunt, quod
voluerat M. Antonius, verum C. Cassius in Asiam traiecit et
Syriam occupavit, M. Brutus Graeciam, Macedoniam, Illyricum
occupavit exercitumque maximum sibi comparare studuit pe·
cuniasque publicas, ut suas opes augeret, adripuit. Ita factum
est, ut C. Antonium, qui obtinere illam provinciam debebat,
Apolloniam se conferre cogeret eumque in ea urbe obsessum
teneret. His de rebus gestis M. Brutus 'litteras ad senatum
m1sit‚ quibus adlatis C. Pansa senatum convocavit, ut de his
M. Bruti litteris referret. Suasit igitur senatui, ut, quae
fecisset M. Brutus, iudicio suo comprobaret et, quas copias
sibi ipse parasset, ei auctorit-ate sua confirmaret. Q. Funus

